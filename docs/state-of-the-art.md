# Аналіз предметної області

## Вступ
 
У цій частині представлено аналіз предметної області системи аналізу медіа-контенту. Охоплено основні поняття, що є важливими для розуміння цієї теми. Розглядаються підходи та способи для вирішення завдання. Крім того, здійснено порівняльний аналіз наявних інструментів.

## Основні визначення

Медіа [(1)](#link1)— це загальний термін, що охоплює всі форми комунікації та передачі інформації через різні канали. Він включає як традиційні засоби масової інформації (ЗМІ), так і нові цифрові платформи. Медіа можуть охоплювати широкий спектр засобів, через які передаються новини, розваги, освітні матеріали та інший контент.

Медіа-контент [(2)](#link2)— це інформаційний матеріал, що включає текст, звуки, зображення, відео, графіку та інші форми контенту, призначений для споживання через різні медіа-платформи, такі як телебачення, Інтернет, радіо та друковані видання.

Аналіз медіа-контенту[(3)](#link3) — є підмножиною аналізу контенту та застосовує систематичний метод для вивчення засобів масової інформації як текстів, включаючи стенограми інтерв’ю, оповідання та форми фільмів, телевізійні програми та зміст газет і журналів.

Контент-аналіз[(4)](#link4) — якісно-кількісний метод вивчення документів, який характеризується об'єктивністю висновків і строгістю процедури та полягає у квантифікаційній обробці тексту з подальшою інтерпретацією результатів.

Статистика [(5)](#link5) — це наука, що займається збором, аналізом, інтерпретацією та представленням числових даних. Вона дозволяє робити висновки на основі вибірок, виявляти закономірності та тенденції.

Контекст [(6)](#link6)— це сукупність обставин або умов, які оточують подію чи явище, що впливають на його розуміння та інтерпретацію.

Соціальні мережі [(7)](#link7) — це онлайн-платформи, що дозволяють людям спілкуватися, взаємодіяти, обмінюватися інформацією, контентом (фото, відео, текстом), а також будувати й підтримувати особисті та професійні зв'язки. Вони забезпечують засоби для створення профілів користувачів, публікації контенту, участі в групах за інтересами, коментування й лайків, а також обміну повідомленнями в режимі реального часу.

ЗМІ (засоби масової інформації) [(8)](#link8) — це організації або платформи, що займаються збором, обробкою, публікацією та поширенням інформації для широкої аудиторії. Вони виконують важливу роль у суспільстві, інформуючи громадськість про актуальні події, новини, аналітику, культуру, розваги та багато іншого.

Моніторинг [(9)](#link9) — це процес систематичного спостереження, збору, аналізу та оцінки інформації з метою відстеження змін, тенденцій або досягнення певних цілей. 

## Підходи та способи вирішення завдання

Існує два підходи аналізу контенту: кількісний та якісний.

***Кількісний***. Такий підхід зосереджується на чисельних даних. Він передбачає підрахунок частоти появи певних категорій. Цей метод дозволяє отримати статистичні результати, які можна використовувати для виявлення тенденцій. Основна перевага — об’єктивність: результати легко перевірити і порівняти. 

***Якісний***. Цей підхід фокусується на поглибленому розумінні змісту. Він передбачає глибше занурення в текст, щоб зрозуміти його підтекст, наміри автора та культурні чи соціальні аспекти, які можуть впливати на сприйняття. Це дозволяє виявити глибинні зв’язки і значення, які не можуть бути виявлені тільки через статистичні дані. Перевага — можливість детально зрозуміти нюанси та контекст.

Окрім кількісного та якісного підходів, часто застосовується ***змішаний*** підхід. Він поєднує в собі елементи обох вищезгаданих підходів. Передбачає застосування кількісних методів для попередньої оцінки та структурування даних, після чого проводиться якісний аналіз для глибшого розуміння. Кількісний підхід дає нам чітку картину з даними, а якісний дозволяє заглибитись у суть, тому часто найкраще — це поєднувати обидва методи, щоб отримати більш повну картину.

Для виконання завдання потрібно послідовно *дотримуватись наступних етапів*: 

1. ***Визначення мети аналізу***.  
   На початку необхідно сформулювати мету, чого ви хочете досягти в результаті аналізу. Чітке формулювання запиту допоможе зосередити увагу на важливих аспектах, що полегшить подальшу роботу.
   
2. ***Збір даних***.  
   Далі переходимо до збору даних. Тут важливо зібрати інформацію з різних медіа-джерел — статей, блогів, соціальних мереж тощо. Варто обирати репрезентативні джерела, які можуть дати корисну інформацію. Поєднання різноманітнітних джерел, наприклад, текстів, відео та аудіоматеріалів може дати більш повне уявлення про предмет дослідження.
   
3. ***Попередня обробка даних***.  
   Після збору даних необхідно їх обробити. Це означає, що потрібно очистити зібрану інформацію від дублікатів, помилок і привести її до єдиного формату. Цей етап дуже важливий. Стандартизація даних допоможе уникнути непорозумінь під час подальшого аналізу.
   
5. ***Аналіз даних***.  
   На етапі аналізу застосовуються різноманітні методи, щоб максимально детально дослідити зібрані дані. Кількісні методи можуть включати статистичні аналізи, а якісні — вивчення контексту та виявлення закономірностей.
   
6. ***Візуалізація результатів***.  
    Після аналізу результати потрібно представити у зручному вигляді. Візуалізація даних через графіки та діаграми може допомогти легше сприймати інформацію. 
   
7. ***Формулювання висновків***.  
   Завершальний етап, на основі отриманих даних формулюються підсумки. Тут варто підсумувати результати, визначити основні тенденції та дати рекомендації для подальших досліджень. Можливо, у процесі аналізу виникли нові питання, які заслуговують на увагу, або ж виявилися цікаві аспекти, що потребують детальнішого вивчення. 

## Порівняльна характеристика існуючих засобів вирішення завдання

Brandwatch[(10)](#link10) - це хмарне аналітичне рішення для соціальних мереж, підходить для малих, середніх та великих підприємств. Brandwatch Analytics - це платформа моніторингу соціальних медіа, яка переглядає відгуки, статті та онлайн-обговорення

Meltwater[(11)](#link11) - це компанія, яка спеціалізується на аналізі медіа та моніторингу соціальних мереж. Вона пропонує послуги з відстеження новин, аналізу соціальних медіа, управління репутацією та оцінки впливу медіа. 

Looqme[(12)](#link12) - це платформа для управління інформацією та візуалізації даних, що надає користувачам можливість створювати інтерактивні карти та візуалізації для кращого розуміння даних. Платформа дозволяє об'єднувати різні типи даних, зокрема геолокаційні, та надає інструменти для їх аналізу.

Ornico[(13)](#link13) - це компанія, що спеціалізується на моніторингу медіа та аналітиці, зосереджена на наданні послуг для брендів і агентств. Вона пропонує рішення для відстеження, аналізу та оцінки впливу медіа-контенту в реальному часі, що дозволяє компаніям отримувати цінну інформацію про свою репутацію, конкурентів і тенденції ринку


| РЕСУРС | СИЛЬНІ СТОРОНИ | СЛАБКІ СТОРОНИ | МОЖЛИВОСТІ | ЗАГРОЗИ |
| --- | --- | --- | --- | --- |
| BRANDWATCH | Глибокий аналіз данних; Налаштована система оповіщень; Аналіз ЗМІ та соціальних мереж; можливість обробки великих обсягів інформації | Інтерфейс не користуваціько-орієнтований; Платний; Неглибокий аналіз тексту; Нерозвинена підтримка користувачів | Покращенні аналізу тексту; зробити інтерфейс більш зрозумілим; Партнерства; розширення функцій; покращення підтримки користувачів | КОнкуренція з більш дешевими або зручними у використанні продуктами, зміни в політиці захисту данних |
| MELTWATER | Моніторинг ЗМІ і соціальних мереж; можливість роботи в офлайн режимі; проста навігація; доступна документація; Надійність; Швидка підтримка; широкий спектр функцій | Вартість; Правдивість зібраних данних напряму впливає на правдивість аналітики; обмеження кастомізація; не аналізує подкасти та відео | Розширення послуг; розширення ринку | Конкуренція; технологічні зміни |
| LOOQME | Якісний збір данних; візуалізація данних; аналізує великкий спектр медіа; зрозумілий інтервейс; можливість кастомізації; доступна підтримка; надає користувацьку документацію | Обмежена впізнаваність; Відсутня кастомізація звітів; не охоплює всі важливі соціальні мережі | Вихід на нові ринки; Покращення оххоплення данних; Інтеграція з новими технологіями| Конкуренція для низьковпізнаваного бренду |
| ORNICO | Глибокий аналіз даних; якісна підтримка користувачів; моніторинг ЗМІ; глибокий аналіз даних| Обмежена географія надання послуг; недосконале фільтрування отриманих даних | Розширення послуг; Нова географія послуг | Конкуренція; зміни щодо конфіденційності збору данних |

## Висновки

Після проведеного SWOT-аналізу різних ресурсів стає зрозуміло, що подібні системи мають недоліки, тому виникає потреба у створенні ресурсу для вирішення задачі аналізу медіа-контенту, в якому будуть враховані сильні і слабкі сторони попередників

## Посилання
1. <a name="link1" href="https://uk.wikipedia.org/wiki/Медіа">Медіа</a>
2. <a name="link2" href="http://repository.hneu.edu.ua/bitstream/123456789/29180/1/%D0%9A%D0%BE%D1%80%D0%BE%D1%82%D0%BA%D0%BE%D0%B2%D0%B0_%D0%9A%D0%B0%D1%80i%D0%BD%D0%B0._%D0%A2%D0%B5%D0%B7%D0%B8.pdf">Медіа-контент</a>
3. <a name="link3" href="https://ecu.au.libguides.com/research-methodologies-creative-arts-humanities/media-analysis">Аналіз медіа-контенту</a>
4. <a name="link4" href="https://uk.wikipedia.org/wiki/%D0%9A%D0%BE%D0%BD%D1%82%D0%B5%D0%BD%D1%82-%D0%B0%D0%BD%D0%B0%D0%BB%D1%96%D0%B7">Контент-аналіз</a>
5. <a name="link5" href="https://ru.wikipedia.org/wiki/%D0%A1%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0">Статистика</a>
6. <a name="link6" href="https://ru.wikipedia.org/wiki/%D0%9A%D0%BE%D0%BD%D1%82%D0%B5%D0%BA%D1%81%D1%82">Контекст</a>
7. <a name="link7" href="https://uk.wikipedia.org/wiki/%D0%A1%D0%BE%D1%86%D1%96%D0%B0%D0%BB%D1%8C%D0%BD%D0%B0_%D0%BC%D0%B5%D1%80%D0%B5%D0%B6%D0%B0">Соціальні мережі</a>
8. <a name="link8" href="https://uk.wikipedia.org/wiki/%D0%97%D0%B0%D1%81%D0%BE%D0%B1%D0%B8_%D0%BC%D0%B0%D1%81%D0%BE%D0%B2%D0%BE%D1%97_%D1%96%D0%BD%D1%84%D0%BE%D1%80%D0%BC%D0%B0%D1%86%D1%96%D1%97">ЗМІ</a>
9. <a name="link9" href="https://uk.wikipedia.org/wiki/%D0%9C%D0%BE%D0%BD%D1%96%D1%82%D0%BE%D1%80%D0%B8%D0%BD%D0%B3">Моніторинг</a>
10. <a name="link10" href="https://www.brandwatch.com/">Brandwatch</a>
11. <a name="link11" href="https://www.meltwater.com/en">Meltwater</a>
12. <a name="link12" href="https://uk.looqme.io/monitoring?utm_source=google&utm_medium=cpc&utm_campaign=g&utm_content=596883734538&utm_term=meltwater&gad_source=1&gclid=Cj0KCQjwjNS3BhChARIsAOxBM6rbyHK1x_Hae3G8AC-nBKe5-A_328Bc_6aZwPdngB2nO0ys2WNXn9saAhOJEALw_wcB">Looqme</a>
13. <a name="link13" href="https://ornico.co/">Ornico</a>
